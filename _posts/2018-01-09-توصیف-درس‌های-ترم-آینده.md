---
layout: post
title: "توصیف درس‌های ترم آینده"
date: "2018-01-09"
categories: 
  - "دسته‌بندی-نشده"
---

همان‌طور که قبلا گفتم، ترم آینده سه درس ارائه می‌کنم.

درس ریاضیات گسسته (کارشناسی)

[درس بهینه‌سازی محدب (کارشناسی ارشد) به همراه دکتر علیشاهی](http://old.foroughmand.ir/?page_id=141)

[درس الگوریتم‌های طیفی گراف (کارشناسی ارشد) به همراه دکتر علیشاهی](http://old.foroughmand.ir/?page_id=139)

توصیف درس‌ها را در صفحه‌های درس‌ها می‌گذارم.

طبیعتا در حال حاضر در حال بررسی این هستیم که دقیقا چه چیزی را با چه ترتیبی درس بدهیم. شاید این قسمت، جذاب‌ترین قسمت از ترم باشد که می‌توانی تخیل کنی چه چیزهای جالبی را به چه ترتیبی درس می‌دهی. چند کتاب در مورد بهینه‌سازی محدب به عنوان منبع قابلی بررسی بودند و با چند نفر هم صحبت کردیم و چند درسی که در حال حاضر ارائه می‌شود را نیز مطالعه کردیم. در نهایت کتاب Boyd فعلا در صدر است.

برای الگوریتم‌های طیفی هم‌چنان تصمیم نگرفته‌ام. درس ترویسان را که یک‌بار ارائه کرده‌ام. درس آقای پنگ هست و درس آقای اسپیلمن. همه جالب هستند. برخی کمی ریاضی‌شان زیاد است و برخی کلا کم مغز هستند. برخی قضیه‌های خیلی جالب هم هستند که ای کاش بتوان در درس گنجاندشان. کلا مبحث بیش از این حرف‌ها جالب است.

درس کارشناسی هم که دیگر از این حرف‌ها ندارد. کتابی به هم‌نویسندگی ماتوسک را انتخاب کرده‌ایم که بیشتر خوش بگذرد. ترم گذشته هم همین کتاب درس داده شده است.
