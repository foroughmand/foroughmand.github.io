---
layout: post
title: "آشنایی با حوزه‌های تحقیقاتی اساتید دانشکده ریاضی دانشگاه شریف‎"
date: "2017-12-10"
categories: 
  - "دسته‌بندی-نشده"
---

نامه‌ای به این مضمون برای اساتید دانشکده ارسال شده:

استاد محترم با سلام و تقدیم احترام

چنانچه مستحضرید، سمیناری برای معرفی گرایش‌های تحقیقاتی اساتید دانشکده برگزار خواهد شد. برنامه‌ی این ترم این سمینارها مشخص شده و در پوستر به پیوست تقدیم می‌گردد. در صورت وجود هرگونه اشکال یا ابهام لطفا در پاسخ به همین ایمیل بفرمایید. این برنامه توسط جمعی از خانم‌های دانشجو و محقق دانشکده، برگزار می‌شود. در این گروه، پیرامون شناسایی و رفع برخی از مشکلات موجود در دانشکده جلساتی داشته‌ایم تا بلکه بتوانیم سهمی در هر چه بهتر شدن دانشکده‌مان داشته باشیم. یکی از موضوعاتی که در این جلسات مطرح شد، آشنایی کم و حتی در مواردی، عدم آشنایی درست دانشجویان با برخی از زمینه‌های کاری اساتید در دانشکده بود. این مشکل در مورد دانشجویانی که از دانشگاه‌ها و یا دانشکده‌های دیگر برای مقاطع تحصیلات تکمیلی به دانشکده ریاضی می‌آیند جدی‌تر نیز می‌شود. در این مورد به نظر می‌رسد برگزاری جلساتی، هر چند کوتاه، می‌تواند در رفع این مشکل تأثیر بسزایی داشته باشد.

اهدافی که این جلسات می‌توانند محقق سازند به شرح زیر است:

• معرفی زمینه تحقیقاتی • معرفی درس‌هایی که مرتبط با این حوزه هستند و در دانشکده به طور مرتب ارائه می‌شوند و دروس پیش‌نیاز برای این زمینه کاری • معرفی مراجع مثل کتاب، مقاله، ژورنال تخصصی برای آشنایی اولیه دانشجویان • معرفی مسائلی که در حال حاضر یا در آینده‌ای نزدیک در اولویت کار استاد مربوطه است • معرفی مسائل روز مرتبط با این زمینه در دنیا • معرفی دانشجویان دکترا و محققین پسادکترا در این زمینه در دانشکده برای ارتباط بیشتر دانشجویان با ایشان (بخصوص معرفی دانشجویان دکترا و محققین پسادکترای خانم برای ارتباط بیشتر دانشجویان دختر با ایشان) • معرفی مسائلی که در بیرون دانشکده و در ارتباط با صنعت با آن‌ها مواجه هستید

مخاطب این سمینارها، همه دانشجویان دانشکده هستند که فقط دروس کارشناسی مصوب وزارت علوم را گذرانده‌اند.

زمان هر جلسه، در حدود هفتاد و پنج دقیقه پیش‌بینی شده است که این زمان شامل پرسش و پاسخ نیز هست. همچنین در نظر داریم در مورد اساتیدی که زمینه‌های کاری مشابه یا نزدیک به هم دارند، جلسه با حضور هم‌زمان آن اساتید برگزار شود. در این حالت طبیعتا زمان جلسه طولانی‌تر خواهد بود. خواهشمندیم برگزاری این برنامه را در کلاس‌های درستان به اطلاع دانشجویان برسانید. از اینکه دعوت ما را پذیرفتید و در این برنامه مهمان ما و دانشجویان دانشکده هستید سپاس‌گزاریم. با تشکر از توجه شما

گروه مستقل "دختران ریاضی شریف"

پی‌نوشت" در صورت تمایل برای آشنایی بیشتر با گروه، به کانال https://t.me/sharifmathgirls مراجعه فرمایید.

5 آذر 1396

[این فایل](http://old.foroughmand.ir/wp-content/uploads/2017/11/%D9%BE%D9%88%D8%B3%D8%AA%D8%B1%20%D8%A7%D9%93%D8%B4%D9%86%D8%A7%DB%8C%DB%8C%20%D8%A8%D8%A7%20%D8%AD%D9%88%D8%B2%D9%87%20%DA%A9%D8%A7%D8%B1%DB%8C%20%D8%A7%D8%B3%D8%A7%D8%AA%DB%8C%D8%AF.pdf) را نیز پیوست کرده‌اند.
