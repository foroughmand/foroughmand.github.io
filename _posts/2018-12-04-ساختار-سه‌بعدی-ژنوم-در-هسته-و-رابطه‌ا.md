---
layout: post
title: "ساختار سه‌بعدی ژنوم در هسته و رابطه‌اش با سرطان"
date: "2018-12-04"
categories: 
  - "دسته‌بندی-نشده"
---

ژنوم در سلول‌های انسانی، چند رشته بسیار طولانی از چند مولکول است که به یکدیگر چسبیده‌اند. این رشته‌ها حاوی تمامی اطلاعاتی هستند که برای ساختن اجزاء سلولی لازم داریم. اما این رشته‌های طولانی به همین سادگی در هسته سلول قرار نگرفته‌اند. با یک ساختار بسیار پیچیده این رشته‌ها در هسته تاخورده‌اند. اخیرا با آزمایش‌هایی نشان‌داده شده که نحوه تاخوردن ژنوم در هسته خیلی هم تصادفی نیست.

اما مقاله‌هایی نیز در این زمینه تولید شده که نشان می‌دهند در سرطان نحوه تاخوردگی ژنوم در هسته تغییر می‌کند. شواهد بسیار گنگ هستند و بیشتر به نظریه‌پردازی شبیه هستند. در این زمینه دانشجویی در جلسه دفاعش ادعایی کرد و بعدا مقاله‌ای در این زمینه را ارسال کرد. دیدن مقاله در این زمینه خالی از لطف نیست.

Corces MR, Corces VG. [The three-dimensional cancer genome](https://www.ncbi.nlm.nih.gov/pmc/articles/PMC4880523/). _Curr Opin Genet Dev_. 2016;36:1-7.

به هر حال به نظر می‌آید در یک سلول کوچک اطلاعات فراوانی وجود دارد که بسیار از آن‌ها به سادگی ژنوم نیستند. مثلا همین قرار گرفتن اجزاء قطعات مختلف ژنوم در کنار هم در فضا اطلاعات مهمی از سلول است که در رفتار سلول موثر است تا این حد که در سرطان‌ها، برای رشدشان نیازمند تغییر قرارگیری ژنوم در فضا هستند. این‌ها از طرفی نشان می‌دهد که چقدر دانش ما نسبت به سلول کم است و از طرفی نشان می‌دهد که چقدر جای رشد برای علم زیست‌شناسی وجود دارد.
