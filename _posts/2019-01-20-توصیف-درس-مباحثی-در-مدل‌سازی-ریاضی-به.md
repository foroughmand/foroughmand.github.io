---
layout: post
title: "توصیف درس مباحثی در مدل‌سازی ریاضی - بهار ۹۷-۸"
date: "2019-01-20"
categories: 
  - "دسته‌بندی-نشده"
---

در ترم آینده، درس مشترکی با دکتر علیشاهی داریم با عنوان مباحثی در مدل‌سازی ریاضی. توصیف خیلی کوتاه درس:

> پس از آشنایی با نظریه بازی‌ها، و پس از ارتباط‌های اخیرمان با صنعت در زمینه قیمت‌گذاری موضوعات مختلف، متوجه شدیم مساله قیمت‌گذاری زوایای جالبی دارد که پژوهش‌های اندکی روی آن‌ها انجام شده. تصمیم گرفتیم درسی ارائه کنیم که در آن به جنبه‌های ریاضی قیمت‌گذاری بپردازیم. طبیعتا کمی جنبه‌های ریاضی اقتصاد و کمی نظریه بازی‌ها برای فهم بهتر درس کمک می‌کند. در این درس سعی خواهیم کرد پس از آشنایی با مفاهیم اولیه، قیمت‌گذاری با شرایط مختلف را بررسی کنیم. برخی مساله‌هایی که اخیرا حل کرده‌ایم را احتمالا با برخی شبیه‌سازی‌ها و برخی داده‌های واقعی نیز نمایش خواهیم داد.

[در این فایل نیز توصیف رسمی درس قرار داده شده است.](http://old.foroughmand.ir/wp-content/uploads/2019/01/سازی-ریاضی.pdf) [دانلود](http://old.foroughmand.ir/wp-content/uploads/2019/01/سازی-ریاضی.pdf)

## 

مباحثی در مدل‌سازی ریاضی

بازار به عنوان بستری برای مبادله کالا و خدمات از مفاهیم پایەای علم اقتصاد است و از مدت‌ها پیش گروهی از ریاضی/اقتصاددانان، مدل‌ها و نظریەهای جالب توجهی برای شناخت بهتر ساز وکار آن ابداع کردەاند. اما پیشرفت فن‌آوری مفهوم سنتی بازار را در دوران ما متحول کرده است. امروز با مثال‌های متنوعی از بازارهای برخط برای مبادله کالا و خدمات مواجه هستیم که دامنه و کارایی مبادلات را افزایش دادەاند؛ مثال‌هایی مانند دیجیک‌الا برای فروش طیف گستردەای از کالاها، دیوار برای مبادله اجناس دستەدوم یا تپ‌سی برای ارائه برخط خدمات حمل و نقل. این بازارهای مدرن در عین حال این امکان را در اختیار ما قرار دادەاندکه بتوانیم با تحلیل انبوه دادەهایی که تولید می‌شود روش‌هایی برای افزایش کارایی بازار بیابیم. برای این منظور باید مدل‌های اقتصادی قبلی را مورد بازنگری قرار داد تا شرایط دائما در حال تغییر بازاهای جدید را به درستی مدل کنند. در این درس با مروری بر مدل‌های اقتصاد خُرد به مساله قیمت‌گذاری و چالش‌های آن برای چند مثال از بازارهای برخط خواهیم پرداخت.

برای دنبال کردن درس داشتن دانش اولیه در احتمال و آمار ضروری و دانش هرچه بیشتر در زمینە فرآیندهای تصادفی، آمار پیشرفته، نظریە بازی‌ها، بهینەسازی و مهارت‌های برنامەنویسی مفید است.

### **سرفصل‌ها:**

- ترجیحات و انتخاب‌ها، نظریە مطلوبیت و تصمیم‌گیری در عدم قطعیت.
- مفهوم بازی، استراتژی و تعادل
- بازی‌های با اطلاعات ناکامل • نظریه تقاضا و تولید
- نظریە تعادل بازار
- قیمت‌گذاری پویا
- طراحی مکانیزم و حراج‌ها
- قیمت‌گذاری کالای منحصر به فرد: نظریه بازی‌های تعاملی و مساله چانەزنی

### منابع

- \[1\] A. Mas-Colell, M.D. Whinston, J. R. Green, _Microeconomic Theory,_ Oxford University Press, 1995
- \[2\] A.R. Karlin, Y. Peres (2017) _Game Theory, Alive._ American Mathematical Society.
- \[3\] Özer, Özalp, Ozalp Ozer, and Robert Phillips, eds. _The Oxford handbook of pricing management_. Oxford University Press, 2012.

## پس از توصیف درس

اما واقعیت این است که یک منبع خوب برای قیمت‌گذاری پیدا نکردیم که به عنوان یکی از منابع درس معرفی کنیم. اما آقای دکتر [رامش جوهری](http://web.stanford.edu/~rjohari/)، که خودشان نیز از معدود دانشمندانی است که با دید ریاضی به مساله قیمت‌گذاری می‌پردازد، نیز [درسی](https://docs.google.com/document/d/1iIexEfv70Gi4pCr_i8G3i0G1SNn58BwBZjlTJ4VIddM/edit) با همین موضوع و با عنوان Platform and Marketplace Design ارائه کرده‌اند. اما درس‌شان مجموعه‌ای است از مقاله‌های متنوع و ارائه‌ها که به عنوان منبع مناسب نبود.
