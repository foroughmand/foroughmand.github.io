---
layout: post
title: "کارگاه معرفی Sage توسط یکی از نویسندگانش"
date: "2018-11-26"
categories: 
  - "دسته‌بندی-نشده"
---

این هفته آقای [Thierry Monteil](https://homepages.laas.fr/monteil/drupal/content/home) از اساتید  LAAS-CNRS و INSA Toulouse مهمان ما در ایران هستند. موضوع اصلی پژوهش ایشان که بیشتر به ما مربوط است، مدل‌های نامتداول محاسباتی است.

اگر با اساتید قبلی فرانسوی و ارائه‌هایشان آشنا باشید، مثلا مدل محاسباتی ماشین سیگنال را می‌شناسید. در این مدل با سیگنال‌هایی که حرکت می‌کنند در فضای یک-بعدی و با تعریف یک سری قواعد برای برخورد آن‌ها، می‌توان یک ماشین محاسباتی تعریف کرد. به این ماشین، ماشین سیگنال می‌گویند. می‌توان نشان داد که ماشین سیگنال قدرت محاسباتی بیشتری از ماشین تورینگ دارد، یعنی هرآنچه ماشین تورینگ می‌تواند حل کند، توسط ماشین سیگنال هم قابل حل کردن است و البته چیزهایی هستند که ماشین سیگنال می‌تواند حل کند ولی ماشین تورینگ نمی‌تواند. هم‌چنین ایشان کارهایی در مورد محاسبات با نور انجام داده‌اند.

علاوه بر فعالیت در زمینه‌های بالا، ایشان از توسعه‌دهندگان نرم‌افزار Sage هستند. قرار شد ایشان ارائه در دانشگاه شریف داشته باشند که در آن در مورد نرم‌افزار Sage صحبت کنند. پوستر ارائه ایشان در ادامه آمده است:

{% include figure.liquid loading="eager" path="assets/images/Thierry-Talk-Sharif-97.001-2-768x1024.jpeg" class="img-fluid rounded z-depth-1" %}

ایشان خودشان به سروکله زدن با کامپیوتر و نرم‌افزارها و دانشجویان علاقه‌مند بودند. در نتیجه اگر با ایشان کاری دارید می‌توانید بعد از ارائه‌شان به ایشان مراجعه کنید.

احتمالا شنبه بعدازظهر هم یک ارائه داشته باشند در دانشکده علوم و فنون نوین دانشگاه تهران.

سعی می‌کنیم جلساتی هم با ایشان بگذاریم ببینیم می‌توانیم با ایشان هم‌کاری داشته باشیم یا خیر.
