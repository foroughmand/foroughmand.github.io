---
layout: post
title: "معرفی دکتر غلامی رودی"
date: "2018-11-20"
categories: 
  - "دسته‌بندی-نشده"
---

[دکتر علی غلامی رودی](http://www.rudi.ir/)، را از قبل از ورود به دانشگاه می‌شناختم. از المپیاد کامپیوتری‌های گذشته بود که در ایران ماند و کامپیوتر خواند و در نهایت هیئت علمی شد. در دانشگاه نوشیروانی بابل. استاد فعالی هستند، درس‌های زیادی ارائه می‌کنند و در کنارش کارهای جالبی هم انجام می‌دهند. کلا گشت و گذار در [قسمت علمی صفحه وب‌شان](http://nit.rudi.ir/) لذت‌بخش است.

یکی از کارهایی که انجام می‌دهند این است که یک مجله-مانندی دارند به نام پنج‌شنبه‌های سخت. فردی است به نام دال که این مجله در مورد او و کارهای او و مساله‌هایی است که او تعریف می‌کند. فردی مرموز و دانش‌مند! خواندن مجله خالی از لطف نیست. دیدن اساتید جوانی که حوصله این کارها را دارند مانند نسیمی خنک در گرمای تابستان لذت‌بخش است.

یک نرم‌افزارهایی هم تولید کرده‌اند برای تولید متن‌های فارسی. راستش درست متوجه نشدم چی هستند. یک ویرایشگر فارسی-انگلیسی و شاید چیزهای دیگر. می‌توانید این را هم در وب‌گاهشان پیدا کنید.

کلا پس از مطالعه وب‌گاهشان کمی وسوسه شدم که گولشان بزنم که ۱) در تولید یک وب‌گاه با هم هم‌کاری کنیم. ۲) تشویقشان کنم برای هم‌کاری پژوهشی در زمینه‌های جدیدتر علوم کامپیوتر. ۳) تشویقشان کنم که این درس‌هایی که من می‌دهم را ایشان هم بدهند. بدین‌صورت چند نفری در اقصی نقاط ایران تولید کنیم که زمینه‌های مطالعاتی‌شان حداقل به هم نزدیک باشد. ۵) \[بله، مورد ۴ این‌جا جا افتاده! لازم نیست تذکر بدهید!\] هم‌کاری در مسابقات علمی، چه ACM و چه المپیاد.
