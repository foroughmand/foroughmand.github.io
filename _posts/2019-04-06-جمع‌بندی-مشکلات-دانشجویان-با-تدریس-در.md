---
layout: post
title: "جمع‌بندی مشکلات دانشجویان با تدریس درس ساختمان داده ۹۷۱"
date: "2019-04-06"
categories: 
  - "دسته‌بندی-نشده"
---

در تدریس این درس، اعتراض‌های فراوانی را شاهد بودیم. چرا؟ راستش آخرش هم نفهمیدم. اما جمع‌بندی اعتراض‌ها و پاسخ‌ها را سعی کردم در ادامه بیان کنم.

1. مشکل آزمون‌ها
    - میان‌ترم از کتاب بود نه از کلاس، پس کتاب را بخوانیم بهتر از کلاس است. 
    - پاسخ: انتظار می‌رفت شما هم کتاب را و هم کلاس را بلد باشید. طبیعتا گاهی سوال‌ها بیشتر از کتاب و گاهی بیشتر از کلاس خواهد بود. اما به طور کلی باید هر دو را بلد باشید. این‌که یک تمرین از تمرین‌های کتاب داده باشیم هم نمی‌شود بیشتر از کتاب بود.
    - مباحث پایان‌ترم که اعلام شده بود با مباحث امتحان فرق داشت. و قسمت‌هایی از درس در آزمون نیامده بود.
    - پاسخ: راستش خیلی هم موافق این ماجرا نیستم. اگرچه تمامی مطالب درس در آزمون نیامده بودم، اما تعداد مباحث زیاد بود و طبیعتا در این حالت، برخی مباحث را در تمرین‌ها و آزمونک‌ها می‌دهند و برخی را در پایان‌ترم. سعی شد آزمون پایان‌ترم همین‌طور باشد.
    - پایان‌ترم مطابق انتظار نبود.
    - پاسخ: راستش خیلی انتظار دانشجویان را درک نمی‌کنم. اگر منظور این است که یک سوال سخت داشت، بله، این را درک می‌کنم که دانشجو انتظار ندارد هیچ سوال خیلی سختی در آزمون باشد. 
    - سخت بودن آزمون‌ها
    - پاسخ: آیا واقعا آزمون‌ها سخت بود، یا اینکه آزمون‌ها یک سوال سخت داشت؟ اگر فرض کنید آن سوال سخت امتیازی بود چطور؟ باز هم به نظرتان آزمون‌ها اشکال داشت؟ 
    - ارزیابی نامناسب
    - پاسخ: کمی نامفهوم است. منظور این است که افرادی که بهتر بلد بودند نمره کمتری گرفتند؟ یا کلا باید میانگین بالاتر می‌بود؟ 
    - سوال ۴ میان‌ترم از مباحث درس نبود.
    - پاسخ: سوال ۴ از مبحث احتمال بود که درس داده شده بود. و گفته شده بود این تمرین‌ها را حل کنید.
    - سوال ۴ پایان‌ترم
        - فقط در یک جلسه درس داده شده بود
        - در لیست مباحث، به صراحت به تکنیک حل مساله آخر پایان‌ترم اشاره نشده بود.
        - زمان صرف شده برای ارائه راه حل مساله در کلاس کم بود. جلسه آخر هم بود.
        - پاسخ: این سوال در ۲-۳ جلسه درس داده شده بود. در یکی از جلسات غیر از جلسه پایانی در مورد یک سوالی که با روش به‌روزرسانی تنبلانه حل می‌شد صحبت شده بود و مساله‌هایی در این زمینه هم معرفی شد. در جلسه آخر نیز سوال حل شد.
2. مشکلات تدریس
    - ساختار درس دادن نظم نداشت.
    - پاسخ: تا انتهای مطالب کتاب CLRS که با همان نظم جلو آمدیم. پس از آن نیز چند مبحث کوتاه و کوچک درس داده شد. برای یک درس آشنایی با مفاهیم اولیه علوم کامپیوتر به نظر مناسب می‌آید.
    - عدم پوشش مطالب: استاد یک جاهایی را کامل درس نداده. مثل درهم‌سازی. 
    - پاسخ: برخی مباحث به نظر بنده اینقدر مهم نبودند که به جزئیات آن بپردازیم. در نتیجه کم‌تر به آن‌ها پرداختیم. برای مثال به درهم‌سازی کمتر پرداخته شد.
    - مباحث درس زیاد بود.
    - پاسخ: درست است. مطالب درس زیاد بود، اما از ابتدای درس هم چنین انتظاری بود. آشنایی با این مطالب گسترده به عنوان پیش‌زمینه برای دانشجویان علوم کامیپوتر به نظر مفید می‌آمد، به همین سبب تصمیم گرفته شد مطالب را گسترده‌تر مطرح کنیم.
    - قبل از میان‌ترم کتاب بهتر از کلاس بود. بعد از میان‌ترم کم عمق و سطحی بود.
    - پاسخ: انتظار بنده از کلاس درس این نیست که جای کتاب را بگیرد. طبیعتا کتاب، مخصوصا کتاب CLRS، با آرامش تمام جزئیات را توضیح می‌دهد و برای بسیاری از دانشجویان، به عنوان قسمتی از یادگیری، لازم است که کتاب را هم مطالعه کنند. اگر منظور این است که خواندن کتاب پیش از میان‌ترم برای فهمیدن درس کافی بود، تقریبا موافق هستم. کلاس درس قرار است همان‌ها را منتقل کند، البته با تاکید بیشتر بر موضوعات مهم‌تر و آشنا کردن دانشجو با فراز و نشیب‌های فکری. پس از میان‌ترم، البته مطالب کم عمق نبود. ولی قسمت‌های اولیه را مطرح می‌کردیم تا با موضوعات بیشتری آشنا بشویم.
3. مشکلات تمرین‌ها
    - سخت‌گیری تمدید نکردن تمرین‌ها
    - بی‌برنامه بودن تمرین‌ها
    - پاسخ: متاسفانه تمرین‌ها کمی بی‌برنامه شد. از این بابت البته عذرخواهی می‌کنم. اما به هر حال به نظر نمی‌آمد زمان برای پاسخ‌دهی به تمرین‌ها کافی بوده. اگرچه ظاهرا از آن‌جایی که در بقیه کلاس‌ها اینقدر سخت‌گیرانه با تمرین‌ها برخورد نمی‌شده، برای دانشجویان این برخورد سخت بوده.
4. رفتار نامناسب استاد
    - مسخره کردن دانشجو
    - پاسخ: اگر دانشجویی را در کلاس مسخره کرده‌ام، از همین‌جا عذرخواهی می‌کنم. سعی می‌کنم پس از این دانشجویان را مسخره نکنم. البته پیش از این هم سعی می‌کردم و به خاطر ندارم که چه کرده‌ام که دانشجویی چنین گفته. اما پس از این بیشتر سعی می‌کنم به دانشجویان احترام بگذارم.

حالا فعلا یک ترم تدریس نکنیم شاید بهتر بشود.
