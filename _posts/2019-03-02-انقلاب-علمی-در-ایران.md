---
layout: post
title: "انقلاب علمی در ایران"
date: "2019-03-02"
categories: 
  - "دسته‌بندی-نشده"
---

ظاهرا اخیرا آقای شاپور اعتماد یک سخنرانی با این عنوان در گروه فلسفه علم داشته‌اند. از آن‌جایی که برخی از دوستان بسیار علاقه‌مند به تحول علمی در ایران هستند، این سخنرانی هم برایشان بسیار جالب بوده. مخصوصا اگر به تجربه آقای اعتماد در برخی تغییرات در وزارت علوم توجه کنیم.

ظاهرا در زمانی که دکتر منصوری سمت مهمی در وزارت علوم داشته‌اند، بسیاری از قوانینی که در حال حاضر در حال اجرا در دانشگاه‌ها هستند را تصویب کرده‌اند. ظاهرا قوانین مربوط به شمردن مقاله‌ها در آن زمان تصویب و اجرا شده.

در همین زمان، آقای اعتماد معاون دکتر منصوری بوده‌اند و تجربیات اجرایی داشته‌اند. در این سخنرانی در مورد برخی تجربیات صحبت کرده‌اند.

ظاهرا فهمیدن سخنرانی ایشان سخت بوده، اما صحبت‌های جالبی در مورد علم در ایران داشته‌اند. یک تاریخچه‌ای از این‌که تاریخ علم اخیر ایران چگونه بوده و ایشان چه کار کرده‌اند. ظاهرا مقداری هم از کارهای انجام شده در همان زمان ناراضی بوده‌اند که البته جای تامل زیادی دارد.

اما قضیه جدی‌تر از این حرف‌هاست.

کلا اگر از چشم استاد جوانی به ماجرا نگاه کنید، سوالی که برایش مطرح است این است که باید چه کار کند؟ طرح بزرگی که باید داشته باشد چیست که در آن راستا تلاش کند؟ آیا باید این طرح را جوانان ریاضی‌دان تولید کنند؟ اصلا آیا طرح‌هایی وجود دارد که جمع شده باشد حداقل از بین آن‌ها یکی را انتخاب کنیم؟ کسی جواب این سوال را دارد؟ واقعا این علوم انسانی‌ها نباید بیایند روی ما تبلیغ کنند و ما بشویم محل تبلیغ و رقابت آن‌ها برای جذب ما برای برنامه‌های ایشان برای رشد علمی ایران؟ فردی چیزی سراغ دارد؟ اگرنه، آن‌گاه کمی به حال علوم انسانی‌مان، حداقل در این زمینه، سکوت کنیم!
