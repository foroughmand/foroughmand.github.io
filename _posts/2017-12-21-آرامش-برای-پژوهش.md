---
layout: post
title: "آرامش برای پژوهش"
date: "2017-12-21"
categories: 
  - "دسته‌بندی-نشده"
---

دیروز به صورت اتفاقی متوجه شدم که دو تا از دوستان در مجله‌های مربوط به nature و science مقاله منتشر کرده‌اند. این‌گونه اخبار، که کما بیش اتفاق می‌افتند، تلنگرهایی هستند برای تشویق برای پژوهش.

{% include figure.liquid loading="eager" path="assets/images/running-horses-1024x576.jpg" class="img-fluid rounded z-depth-1" %}

در حال حاضر برنامه‌ام تقریبا به صورتی است که وقت خالی ندارم. در هفته چند بار پیش می‌آید که ۲ یا ۳ جلسه هست که تنها می‌توانم در یکی شرکت کنم. و عموما باید با دویدن به جلسه یا برنامه بعدی برسم. عموما شب‌ها برای خواب وقت کم می‌آید. در طول هفته وقت می‌شود ۴ تا ۵ ساعت بخوابم و در انتهای هفته کمی وقت هست تا این کمبود خواب را جبران کنم. هفته‌هایی که آخر هفته‌اش پر است، هفته‌هایی خواهند بود که کارها تلنبار می‌شوند. مثل ۱۰ روز گذشته که تنها یک شب توانستم ۶ ساعت یا بیشتر بخوابم و آن شب هم ۶:۳۰ ساعت خوابیدم. سه‌شنبه گذشته از ۸ صبح تا ۸ شب جلسه داشتم در حالی‌که شب قبلش ۴ ساعت هم نخوابیده بودم. دیشب تا ۳:۳۰ صبح در حال آماده کردن ارائه برای سمینار بودم، در حالی‌که دیگران در حال خارج شدن از تهران بودند.

این حال و هوا برای پژوهش مناسب نیست. پژوهش نیازمند تعمیق در مسئله و آرامش است. این آرامش را مدت‌هاست که رها کرده‌ام برای اینکه حجم کارهای بیشتری انجام بدهم. آیا وقت آن نرسیده است که برای پژوهش بیشتر، کارهای فراوان و مهم را رها کنم؟
