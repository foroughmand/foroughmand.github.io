---
layout: post
title: "برخی مشکلات دانشگاه"
date: "2019-04-06"
categories: 
  - "دسته‌بندی-نشده"
---

یکی از دانشجویان دو تا از مشکلات دانشگاه را نام برده:

- اینکه وقت اساتید پر است از کارهایی که الزامی ندارد خودشان انجام دهد.اینکه در دانشگاه ما پول آنچنانی وجود ندارد و این خود مشکل زاست. برای مثال همین مساله باعث میشود که اساتید زیاد نتوانند به کنفرانس‌های خارجی بروند.
- اینکه دانشگاه ما علم یا تکنولوژی تولید نمیکند یا حداقل معلوم نیست که تولید میکنند.

البته بعضی از این مشکلات زاده‌ی مشکلات دیگری هستند که معلوم نیست ریشه در کجا دارد. 

البته کاملا حق با این دانشجوست. نبود پول در دانشگاه خیلی چیزها را تحت تاثیر قرار می‌دهد. دست اساتید را در کارهای مختلف می‌بندد. انسان‌ها را کوته‌پرواز و کوته‌فکر می‌کند و خیلی مشکلات دیگر. یک استادی داشتیم می‌گفت وقتی در ایران کار پژوهشی می‌کنید، از شما می‌خواهند پروژه‌های ۵ میلیونی تعریف کنید. پروژه‌های ۵ میلیونی برای علم پروژه‌های خیلی کوچکی هستند. بعد از یک مدتی حتی اگر رشد هم بکنید به شما پول هم بدهند دیگر نمی‌توانید پروژه‌های بزرگ‌تر تعریف کنید. کلا خودتان شدید آدم پروژه‌های ۵ میلیونی. و خوب خودشان الآن یک استاد بزرگی هستند با کارهای بزرگ و بلندپروازانه.

نمی‌خواهم اینجا بگویم که البته می‌توان بر این مشکلات فائق آمد. بله، احتمالا می‌توان. اما مساله این است که اگر پول و امکانات بود، حتی افرادی که نمی‌توانند به این مشکلات فائق بیایند هم انسان‌های موفقی خواهند شد و به جامعه و به علم خدمت می‌رسانند. خوب پس نبود پول در دانشگاه واقعا مشکلی جدی است.

عمل تولید فن‌آوری در دانشگاه هم البته مشکلی است. اما مشکلی جدی، حداقل برای ما نیست.

پس از دیدن نامه این دانشجو، فکر کردم که شاید جایگاه صحبت‌ها به خوبی مشخص نیست. بله! دانشگاه خیلی مشکلات دارد. موضوعی که داریم به آن می‌پردازیم این است که الآن چه کار کنیم؟ آن موضوعاتی که به عنوان اسقاط اضافات نام برده شد، در مورد بهترین کاری نبود که باید برای دانشگاه‌ها انجام بشود. در مقام این بود که ما می‌خواهیم یک کاری برای دانشگاه بکنیم، الآن چه کنیم؟ این الآن چه کنیم شامل برنامه‌های بلند مدت و متوسط مدت و کوتاه مدت است. اسقاط اضافات از جزئیات حاشیه‌ای است که به نظر می‌آید در شرایط کنونی می‌تواند اوضاع ما را مثلا ۱۰ درصد بهتر کند. همین!

و البته جایگاه بحث دانشجوی عزیز هم جایگاه خوب و بالایی است. انشاء الله که یک روزی کار به جایی برسد که بتوانیم این مشکل مالی دانشگاه را حل کنیم. و البته آن روز باید به این فکر کنیم که واقعا چگونه باید پول برای دانشگاه فرستاد؟ و با آن پول باید چه کرد؟ این می‌شود بحث‌هایی برای بلند مدت.
