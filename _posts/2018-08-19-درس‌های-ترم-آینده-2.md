---
layout: post
title: "درس‌های ترم آینده"
date: "2018-08-19"
categories: 
  - "دسته‌بندی-نشده"
---

## ساختمان داده

ترم آینده یک درس کارشناسی ساختمان داده ارائه می‌کنم. این درس از دروس سال دوم است، در نتیجه احتمالا در خدمت سال دومی‌هایی هستم که سال گذشته هم در خدمتشان بودم. امیدوارم که خیلی بهشان سخت نگذشته باشد و این ترم هم خیلی بهشان سخت نگذرد. 

درست نمی‌دانم که تاکنون چگونه درس داده می‌شد، اما قاعدتا باید مقداری در مورد ساختمان داده‌ها به صورت نظری کار کنیم و مقداری به صورت عملی. تمرین‌های عملی خوب می‌تواند دانش‌جویان را قوی کند. اگر تیم حل تمرین‌های خوبی داشته باشیم، می‌توانیم تمرین‌های خوب عملی هم ارائه کنیم.

به عنوان پیش‌نیاز باید دانشجویان برنامه‌نویسی پیشرفته را بلد باشند. فکر کنم گسسته هم پیش‌نیاز درس بوده، به هر حال دانستن گسسته هم خیلی کمک می‌کند.

برای ساختمان داده نیازمند حل تمرین، مخصوصا از سال‌های بالا و مخصوصا از دانشجویان تحصیلات تکمیلی هستیم. اگر فردی را می‌شناسید معرفی کنید.

برخی می‌پرسند بدون پاس کردن درس برنامه‌نویسی پیشرفته می‌توانند درس ساختمان داده را بگیرند؟ پاسخ: اگر برنامه‌نویسی بلدند و فقط مشکل این است که درس پاس نکرده‌اند مشکلی نیست، وگرنه خیلی سختشان خواهد بود و تمرین‌ها را نمی‌توانند انجام دهند. مثلا از تعریف درسی که در سایت دانشکده برای درس نوشته، ۷۰ درصدش را بلد باشند.

## بهینه‌سازی برای علوم داده

این درس را مشترکا با دکتر علیشاهی ارائه می‌کنیم. قرار است در این درس ابتدا کمی بهینه‌سازی مقدماتی درس بدهیم، کمی برنامه‌ریزی خطی و کمی بهینه‌سازی محدب. که احتمالا حدود ۳ هفته این طول بکشد. بعد مقداری بهینه‌سازی برخط، بعد هم کمی یادگیری، بعد هم کمی یادگیری برخط و بعد هم کمی تلاش می‌کنیم چند مساله حل کنیم با این روش‌ها. دو سه کتاب نامزد کتاب درس شدن هستند. 

- [Introduction to Online Optimization](http://sbubeck.com/BubeckLectureNotes.pdf) که جزوه‌های درس آقای Bubeck است در سال ۲۰۱۱.
- [Introduction to Online Convex Optimization](http://ocobook.cs.princeton.edu/OCObook.pdf) کتاب آقای Hazen.
- [Online Learning and Online Convex Optimization](https://www.cs.huji.ac.il/~shais/papers/OLsurvey.pdf).

مباحث گفته شده در کتاب‌های بالا هستند. می‌توانید نگاه کنید و پیشاپیش از درس لذت ببرید. امیدوارم در ترم آینده بیشتر من این درس را درس بدهم و دکتر علیشاهی بیشتر شنونده باشند.

طبیعتا درس کمی طعم ریاضی خواهد داشت و کم‌تر طعم الگوریتمی. از درس بهینه‌سازی محدب کم‌تر و از درس‌های ارشدی که معمولا من درس می‌دهم بیشتر ریاضی‌گونه خواهد بود.

به عنوان پیش‌نیاز الگوریتم و ریاضی ۲ که لازم هستند. دانستن آمار موجب می‌شود مثال‌ها را خیلی بهتر متوجه شوید.

توصیف درس در قالب فایل پی‌دی‌اف در [این فایل](http://old.foroughmand.ir/wp-content/uploads/courses/971/opt4ds-971/opt4ds-desc-971.pdf) آمده است. به نظر می‌آید از کتاب آقای بوبک در این درس استفاده نکنیم.
